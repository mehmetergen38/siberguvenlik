Özet
Bilgi iletişim teknolojilerinin hızla geliştiği 21. Yüzyılda, toplumsal yapıların ve aktörlerin her seviyesi
oldukça karmaşık ve bilinmezliklerle dolu bir iklim içinde yaşamak durumundadır. İçinde yaşadığımız yüzyılın
postmodern şartları içinde bulunduğumuz karışık ve bilinmezliklerle dolu dünyanın merkezindeyse kuşkusuz güvenlik
kavramı yer almaktadır. Siber uzay olarak adlandırılan ve içinde bilgisayar sistemleri, online iletişim ağları ve kontrol
sürecinin bulunduğu bilgi iletişim teknolojilerinin kurduğu bu devasa dünya, küresel ölçekte sosyal, ekonomik, politik
ve kültürel bütünleşmenin bir parçası olarak hızla gelişmektedir. Böyle bir bütünleşmenin temelini ise bilgi
oluşturmaktadır. Bilgi içinde bulunduğumuz yüzyılın en önemli üretim ve tüketim ürünüdür. Bilgiye dayalı olmayan
hiçbir ürün ya da hizmet istenen kalite ve standartta sayılmamaktadır. Günümüz siber dünyasının en temel unsuru
internet tabanıdır. Halihazırda kullanılan bütün bilgisayarlar, enerji hatları, telsizler, uydu sistemleri, elektrikli ve
elektromanyetik her türlü cihazlar, cep telefonları, uydular, robotik sistemler insanlı ya da insansız bütün hava, kara
ve deniz taşıma araçları internet tabanı üzerine kodlanmış yazılım sistemleri sayesinde çalışmaktadır. İşte bütün bu
araç ve gereçler aynı zamanda siber uzay dünyasının önemli elemanları olarak değerlendirilmektedir. Bu araçların ve
bir bütün halinde internet tabanının güvenliği hayati niteliktedir. Son yıllarda organize suç ve terör örgütleri
faaliyetlerini planlama, eğitim, bilgiyi paylaşma ve propaganda teknikleri olarak ilgilerini siber uzaya kaydırmakta,
bilgi ve iletişim teknolojilerini hedeflerine ulaşmak için kullanmaktadırlar. Devreye soktukları saldırı ve tehditler
nedeniyle de siber güvenlik ve savunma faaliyetleri kişi, kurum, kuruluş ve devletler düzeyinde önemini artırmıştır.
Siber dünyanın en önemli anahtarı olan güvenlik ağı, modern hayatın olağan güvenlik kavramlarıyla
bütünleşerek siber güvenlik kavramı olarak adlandırılmaya başlanmıştır. Literatürde siber güvenlik üzerine pek çok
tanımlama yapılmaya çalışılmakla birlikte halihazırda bütün hatlarıyla ortaya konulmuş bir siber güvenlik
kavramından söz etmek mümkün değildir. Bu durumun en temel nedeniyse siber güvenlik kavramının boyutlarının ve
sınırlarının çizilememesidir. Nitekim bilgi iletişim teknolojilerinin küresel internet ağıyla bütünleşerek modern
hayatın her alanına girmesi, siber güvenlik kavramının çerçevesinin çizilmesine engel olmaktadır. Bununla birlikte
siber güvenlik kavramı, bilgi ve iletişim teknolojilerinin çok hızlı bir şekilde geliştiği günümüzde, kişi, kurum,
uluslararası örgüt ve devletlerin en önemli gündem maddelerinden biri haline gelmiştir. Günümüzde artık önemi
tartışılmaz hale gelen siber güvenlik kavramı, küresel postmodern uygarlık sürecinin gündemden düşmeyen bir
konusu olacaktır.
Siber güvenlik alanında her geçen gün pek çok tehdit ortaya çıkmakla birlikte söz konusu tehditleri
kategorilerine ayırmak mümkündür. Nitekim bunlardan ilki trojan, virüs, solucan olarak da adlandırılan yazılımsal
tehditlerdir. İkincisiyse doğrudan insan tarafından kontrol edilen bilgisayar korsancılığı (hacker) olmalıdır. Üçüncüsü
de son yıllarda giderek artan bir şekilde devreye sokulan ve hızla geliştirilen yapay zeka (artifical intelligence)’dır.
Niteliği ve türü ne olursa olsun yukarıda kabaca genelleştirilen siber tehditlerin tamamının ulusal ölçekten uluslararası
ölçeğe kadar artan biçimde genişlediği görülmektedir.
İşte bu çalışmada günümüz postmodern küresel dünyası içinde giderek artan siber güvenlik kavramı ele alınmıştır.
Çalışma dört ana bölümden meydana gelmektedir. Birinci bölüm giriş başlığı altında konunun önemi ve günümüzde
ulaştığı boyutla ilgili genel tartışmalara değinmektedir. İkinci bölüm ise siber güvenlik başlığı altında geleneksel
güvenlik ve siber güvenlik kavramlarının çerçevesini ortaya koymayı amaçlamıştır. Üçüncü bölümde siber terörizm
başlığı altında siber güvenlik ihlallerinin meydana getirdiği olumsuz durumlar dünyadaki belli başlı örnekleriyle ele
alınmıştır. Nihayet dördüncü bölüm ise siber tehdit algısı ve siber savunma başlığı altında bugüne kadar yapılan
düzenlemeler ve mücadele yöntemleri ortaya konulmuştur.
Anahtar Kelimeler: Siber, Siber Suç, Siber Güvenlik
1
Süleyman Demirel Üniversitesi, Avrupa Birliği Çalışmaları Anabilim Dalı, Doktora Öğrencisi,
sedatunca6@gmail.com
DPÜ İİBF DERGİSİ (3) MODERN ÇAĞDA SİBER GÜVENLİK KAVRAMI
2
CYBER SECURITY CONCEPT IN THE MODERN AGE
Abstract
The rapid transformation of information and communication technologies in the 21st century is a complex
and livable situation created by preparations. It is about the place that is sure to be full of incomprehensibility in the
postmodern process that will be found. Cyberspace progresses as human beings and as part of integration with social,
economic, political and competition in this world-wide global scale, in which computer systems, online
communication networks and information technology in control management. The state of knowledge of such an
integration. In knowledge it is the most important production and product product worldwide. Any product or service
that is not based on knowledge is not considered in quality and standard. Today's cyber security is the most basic
internet infrastructure. All currently used systems, radios, satellite systems, all kinds of devices, mobile phones,
robotic systems, manned or all air systems, land and sea transportation internet based software systems are used. All
these tools and equipment are also evaluated as numerical values. This and the internet base as a whole is of vital
importance. For the sons, they use their education, knowledge and technology as organized crime and systems, space
and planning techniques to achieve their goals. Cyber security and Timeshare personnel, schools and public schools
branches were increased in response to attacks.
The security network, which is the most important key of the cyber world, has started to be called the concept
of cyber security by integrating with the usual security concepts of modern life. Although many definitions on cyber
security are tried to be made in the literature, it is not possible to talk about a cyber security concept that has already
been revealed in all its lines. The main reason for this situation is the inability to draw the dimensions and boundaries
of the concept of cyber security. As a matter of fact, the integration of information and communication technologies
with the global internet network and its penetration into all areas of modern life prevents the framework of the concept
of cyber security. However, the concept of cyber security has become one of the most important agenda items of
individuals, institutions, international organizations and states today, where information and communication
technologies are developing very rapidly. The concept of cyber security, whose importance has become indisputable
today, will be a constant topic of the global postmodern civilization process.
Although many threats are emerging in the field of cyber security every day, it is possible to categorize these
threats. As a matter of fact, the first of these are software threats, also called trojans, viruses, and worms. The second
must be directly human-controlled hacking (hacker). Third, artificial intelligence (artificial intelligence), which has
been increasingly introduced and rapidly developed in recent years. Regardless of their nature and type, it is seen that
all of the cyber threats roughly generalized above are increasingly expanding from the national scale to the
international scale.
In this study, the increasing concept of cyber security in today's postmodern global world is discussed. The study
consists of four main parts. The first chapter deals with the general discussions about the importance of the subject
and the extent it has reached today under the title of introduction. The second part aims to reveal the framework of
traditional security and cyber security concepts under the title of cyber security. In the third chapter, under the title of
cyber terrorism, the negative situations caused by cyber security violations are discussed with the main examples in
the world. Finally, in the fourth chapter, under the title of cyber threat perception and cyber defense, the regulations
and methods of struggle are presented.
Keywords: Cyber, Cybercrime, Cyber Security
DPÜ İİBF DERGİSİ (3) MODERN ÇAĞDA SİBER GÜVENLİK KAVRAMI
3
Giriş
Teknolojinin gelişimi ile beraber internet kullanımının da yaygınlaşmıştır. İnternetin
hayatımıza girmesi ile beraber hemen hemen evde bilgisayar ve telefon olması zaruri bir ihtiyaç
olarak görülmesinin bir sonucudur. Bilgisayarların ve telefonların hayatımıza bu denli nüfuzu ile
beraber kişisel ihtiyaçların kolaylığı ve kamu kuruluşlarındaki işleyişin hızını artırmıştır.
Teknolojik aletlerin ve internet kullanımın her ne kadar olumlu sonuçları olsa da bir o kadar
olumsuz sonuçları vardır. Bu olumsuz sonuçların en başında siber güvenlik problemi gelmektedir.
İnternetin kullanılmaya başlanıldığı ilk yıllarda bu sorunların ortaya çıkacağı tahmin bile
edilemezken günümüzde en önemli sorun haline gelmiştir. Bilgisayar, tablet, telefon gibi
taşınabilir teknolojik aletlerin hayatımıza hızla girmesi ile beraber kişisel alanda ve kamu
kuruluşlarında kullanım oranı hızla artmıştır. Bu da siber güvenlik sorunlarını beraberinde
getirmektedir. Kullanıcıların kişisel bilgileri, banka hesapları, kimlik bilgileri veya kamu
kuruluşlarındaki bilgiler bu tehditlere açık hale gelmiştir. Ayrıca devletin gizli bilgileri, savunma
sistemleri, elektrik, su ve sanayi sistemlerinin de bilgilerine bu tehditlerle ulaşmak mümkündür.
Günümüz çağında artık devletler, farklı terör grupları da bu durumu kendi lehlerine çevirmişlerdir.
Siber alanda en önemli suçlardan biri olan siber terörizm de bu alanın bir parçası haline
gelmiştir. Siber terörizmin genel geçer bir tanımı mevcut değildir. Günümüzde tüm devletlerce
kabul görmüş terör tanımının olmaması da buna katkı sağlamıştır. Devletlerin gizli bilgileri, kamu
kurum ve kuruluşların ağları, elektrik, sanayi, su gibi sistemlerine olan saldırıların tümü siber
terörizmin konusu haline gelmiştir. Siber terörizmin bu denli yaygın olmasının en önemli sebebi
gerçekleştiren kişi/kişileri veya devletlerin saldırıyı gizlice yapabilmeler ve açığa çıkmalarının
diğer terör faaliyetlerine göre daha az oranda olmasıdır.
1.Siber Güvenlik
Siber güvenlik; internet günümüz çağında hayatımızı tamamen kuşatması ile birlikte kişiler
özel hayatlarında, işyerlerinde, kamu kuruluşlarında ve devletlerarası işlerde etkin halde
kullanımları söz konusu olmuştur. İnternet bilgiye ulaşmada, aktarmada kamu ve özel
sektörlerdeki işleyişin daha rahat hale gelmesinde etkin rol oynamıştır. Bu kadar olumlu
neticelerin yanı sıra olumsuz tehditleri de beraberinde getirmiştir. Bilgisayar ve internet
kullanımının başladığı ilk yıllarda tehdit algısı söz konusu olmamıştır. 2000li yılların başlarından
itibaren internetin ve teknolojik aletlerin hayatımızı ele geçirmesi ile beraber siber tehdit unsuru
da ortaya çıkmıştır. ( Blythe, (2013: 92-101).
Siber alanda tehditlerin ortaya çıkışı ile birlikte siber güvenlik kavramı da oluşmuştur.
Kişiler veya kurumlarda kullanılan bilgisayarlarda veya diğer teknolojik aletlerde (telefon, tablet,
dizüstü bilgisayar vb.) olan bilgilerin çokluğu ile birlikte bu tehdit daha da artmıştır. Kişilerin
kimlik bilgileri, baka hesap bilgileri veya özel bilgilerinin bilgisayar veya diğer teknolojik
aletlerde olması bu tehdide yol açacak bir durum olmuştur. Aynı zamanda kamu kuruluşlarında
veya devletin gizli tuttuğu dosyalarda da bu tehditler herhangi bir açık algıladıkları takdir de kendi
lehlerine durumu çevirmişlerdir. Siber güvenlik kavramı aslında gizli bilginin olduğu her durumda
tehdit unsuru taşımaktadır. Kişisel veya kamu kuruluşlarındaki herhangi bir bilgisayardan internet
sitelerindeki bazı reklamlara, gelen sahte maillere veya ücretsiz indirilen bazı programlara tıklayan
kullanıcı farkında olmadan bilgisayarına siber bir tehdit almış olup bilgilerinin kısa sürede ellerine
gelmesine mahal verecek davranışta bulunmuştur. ( Coventry vd. 2014: 7-19)
Siber savaş ise, kısaca siber alanda yapılan olumlu veya olumsuz misillemelere denir.
Ülkeler kendi çıkar ve menfaatlerini gözetmek için diğer ülkenin veya terör gruplarının bilişim
sistemlerine verdiği zarar, kullanıma kapatmak istemesi, zarar vermesi veya durdurmak istemesi
de siber savaşın bir parasıdır.(Sağıroğlu-Alkan, 2018: 21-42 (a))
DPÜ İİBF DERGİSİ (3) MODERN ÇAĞDA SİBER GÜVENLİK KAVRAMI
4
“2010 yılında yayınlanan “Clatham2 House Report” siber savaşı diğer
savaşlardan ayıran en temel özellikleri aşağıdaki başlıklar altında sıralamıştır. (
Cornish vd. 2010: 1)
1. Silahlı çatışmaya gerek kalmadan siyasi ve stratejik hedeflere ulaşmayı mümkün
kılar.
2. Küçük ve nispeten önemsiz aktörlere orantısız güç imkânı verir.
3. Sahte IP adresleri ve yabancı sunucuların arkasında faaliyet göstererek kısa süre
anonimlik sağlayabilir.
4. Konvansiyonel harpten farklı olarak kara, deniz, hava, uzay haricinde siber uzay
olarak tanımlanan beşinci boyutta icra edilir.
5. Klasik harp çatışma ve baskı rejimi gibi unsurlardan sonra ortaya çıkmasına
rağmen siber savaş fiziksel baskı ve çatışma ortamından uzaktır.”
1.1.Siber Güvenliği Tehdit Eden Unsurlar
Siber güvenliği tehdit eden bazı unsurlar mevcuttur. Bunlar virüs, solucanlar, Truva atları,
robotlar ve casus yazılımlardır.
1.1.1.Virüs
İnternette farkında olunmadan girilen bir reklam, ücretsiz program önerileri gibi görünen
bir mail gibi yollarla telefon ve bilgisayar dosyalarına bulaşıp yayılan ve cihazlara zarar veren
unsurlara virüs denilmektedir. Virüsler bu teknolojik aletlere bulaştıkları zaman çoğalmak için
başka bir programa ihtiyaç duymaktadır. Cep telefonu ve bilgisayar gibi aletlerle bulaştıklarında
dosyaları ve cihazları çalışmaz hale getirebilir, istenmeyen görüntü, yazı gibi durumları ekrana
taşımaktadır. ( Sağıroğlu-Alkan, 2018: 225-235 (b))
1.1.2.Solucanlar
Virüslerin aksine çoğalmak için başka bir dosya veya programa ihtiyaç duymayan, ağlar
üzerinden bilgisayar veya cep telefonlarına bulaşan zararlı bir yazılım türüdür. Siber terörizm
alanında zararlı yazılımlar arasında başka bir programla çoğalan neredeyse tek yazılım
türüdür.(Yıldız, 2014: 42-44)
1.1.3.Truva Atları
Truva atları bilgisayar ve cep telefonlarına bulaştıklarında normal bir dosya niteliğinde
görülmekte fakat arka planda dosya açabilmekte, girilen cep telefonu veya bilgisayara uzaktan
erişim sağlayabilmekte olan zararlı bir yazılım türüdür. Normal bir program gibi görünen, fakat
kötü amaçlı kodlar barındıran programlar arasındadır. Truva atlarını bilgisayar ve cep
telefonlarında fark etmek oldukça zordur. Fakat bulaştığı andan itibaren sistemi ve işleyişi
yavaşlattığı için fark edilmektedirler. Solucanlar ve virüsler den ayıran özellik ise, farklı dosyalara
bulaşıp çoğalamamaktadırlar. (Yıldız, 2014: 42-44)
1.1.4.Robotlar
Bilişim dünyasında robot olarak adlandırılan fakat bir diğer adıyla bot olarak tanımlanan
bir kavramdır. Bir dizi bot oluşumundan kaynaklanan ve ağlarla bilgisayar ve diğer teknolojik
aletlere bulaşan zararlı yazılımlardır. Botlar, bulaşacakları bilgisayar ve diğer teknolojik aletlerin
en güçsüzlerini seçerek alışmaz hale getirmektedirler (Jang-Jaccard vd, 2014: 973-993)
DPÜ İİBF DERGİSİ (3) MODERN ÇAĞDA SİBER GÜVENLİK KAVRAMI
5
1.1.5.Casus Yazılımlar
Bilgisayar kullanıcılarının kişisel vi gizli bilgilerini, kamu kurumlarının veya şirket
bilgilerinin erişimi ve diğer üçüncü kişilere dağıtımı için ortaya çıkan zararlı bir yazılım türüdür.
Özellikle devletlerarasında veya siyasi liderlerin gizli bilgilerinin üçüncü kişilere aktarımı için
kullanılan zararlı bir yazılım türüdür. Casus yazılımlar web sitelerine ya da ücretsiz paylaşılan
yazılımlara gömülerek yayılmaktadırlar “CoolWebSearch”, “Cydoor” , “BlazeFind” ve “Gator”
casus yazılımlara örnek gösterilmektedir. (Sağıroğlu- Alkan, 2018; 21-42)
2.Siber Terörizm
Modern dönemde internetin hayatımıza girmesiyle birlikte bilgisayar ve diğer teknolojik
(cep telefonu, dizüstü bilgisayarı, vb.) aletlerinde gelişimi aynı doğrultuda artış göstermiştir. Bu
artış sayesinde kişisel kullanım, kamu kurumlarında ve özel sektörlerde bilgisayarlar yerini hızla
almış ve işleyişi değiştirmiştir. Bilgisayar kullanımının yaygınlaştığı kişiler ve kurumlar gizli
bilgileri, kimlik bilgilerini, banka hesap bilgileri vb. açık bir şekilde ortaya koymaktadır. Bu
durumda bilgilerin açığa çıkması, özel hayatın ihlali, üçüncü kişilerce kullanım gibi durumları da
beraberinde getirmiştir. Teknolojinin geliştiği ilk yıllarda bu tür olumsuz eylemlere karşı bir
savunma sistemine ihtiyaç duyulmamıştır. Fakat günümüzde bu tür eylemler çok fazla
yaşanmaktadır. Modern çağın getirdiği olumsuz neticeler arasına siber terörizm kavramı da
girmektedir. Siber terörizm, diğer terör eylemlerine göre teröristlere askeri, fiziksel, psikolojik
eğitim vermeden, can ve mal kaybına uğramadan bilgisayar ağları üzerinden gerçekleştirilen
eylemlerdir. Siber terörizm maliyet açısından da terör gruplarını etkilemediği için revaçta olan
eylemler arasındadır. Siber terörizmin amacı; devletleri baskı altına almak, otoriteyi sarsmak,
yıkıcı faaliyetlerde bulunmak, devletlerin ve devlet adamlarının gizli bilgilerini ortaya çıkarmak
ve kendi çıkarları doğrultusunda kullanmak, gerçekleştirilen ülkede elektrik, su, ulaşım gibi
sistemlerini ele geçirip işleyişi durdurmak gibi eylemlerin tümü siber terörizm faaliyetleri
arasındadır. (Gürkaynak-İren, 2011; 266-267)
2.1. Dünyada Siber Saldırı Örnekleri
Soğuk savaş sonrasında Rusya ve ABD artık strateji değiştirmiş ve saldırıları artık siber
alana taşımıştır. 1982 yılından Moskova, Kanada dan aldığı doğalgaz şirketinin boru hatlarının
kontrolü için yazılımı almaya başlamıştır. Bunun üzerine durumu fark eden ABD çalınan yazılımın
içerisine virüs yüklemiş ve boru hatlarındaki doğalgaz akışının dengesini bozmuştur. Dengesi
bozulan ve normalinden daha fazla akış sağlandığı için bir süre sonra Rusya sınırlarında bir
patlama gerçekleşmiştir. Bu durum da siber savaşın başladığı ilk olay olarak tarihe geçmiştir.(
http://www.ckk.com.tr/ders/communication.pdf, 01.06.2019)
Dünyada siber saldırılara bir diğer örnek ise, 1992 yılında ABD ile Irak arasında
yaşanmıştır. Savaş başlamadan önce ABD, Irak’ın tüm iletişim sistemlerini ele geçirmiş ve bu
durumu kendi çıkarları doğrultusunda yönlendirmiştir. 2003 yılına gelindiği zaman Irak’ı işgal
etmeyi planlayan ABD, Irak Savunma Bakanlığının veri tabanını işgal etmiş ve çalışanlarına
bilgisayar ekranları üzerinde bir mesaj göndermiştir. Mesajda, “ yakın bir zamanda Irak’ı işgal
edebiliriz, sizlere zarar vermek istemiyoruz, savaş başladığında evlerine gidin “çağrısını
vermiştir. Mesajı dikkate alan çalışanlar ve hatta askerler yerlerini terk etmişlerdir. Yerlerini terk
eden Irak askerlerinin tankları kolaylıkla imha edilmiştir.
(http://www.ckk.com.tr/ders/communication.pdf, 01.06.2019)
Yukarıda verilen örneklere bakılacak olursak teknolojinin ve internetin hayatımıza
girmesiyle savaş stratejilerinde de değişimler yaşanmıştır.
2.2.Siber Güvenlik Unsurları Ve Önerileri
DPÜ İİBF DERGİSİ (3) MODERN ÇAĞDA SİBER GÜVENLİK KAVRAMI
6
Siber saldırıları azalması için devletler tedbir almaktadır. Bu tedbirler uluslararası alanda
da mevcuttur. Fakat siber alanda da olduğu gibi terör kavramının da tüm devlerce kabul görmüş
bir tanımı mevcut değildir. Bu sebeple bu konu ile ilgili devletlerce çok az sayıda antlaşmalar
imzalanmıştır. Ortak bir çatı altında toplanamayan ülkeler kendi tedbirlerini kendileri almaktadır.
Çünkü devletler birbirlerine saldırıları BM’ye barışa ihanet etmemek için silahlı bir saldırı
yapmaktansa, siber alanda savaş açmaktadır. Devletler diğer devlerin gizli bilgilerini, siyasi
liderlerin konuşmalarını, devletlerin elektrik, su, doğalgaz gibi hayati kaynakların ağlarına
müdahale etmek için bu alana başvurmaları kaçınılmaz hale gelmiştir.
Sonuç
Siber güvenlik, günümüz çağdaş toplumlarında internetin hayatımızın merkezine oturması
ile ortaya çıkan bir kavramdır. İnternetin gelişme ile cep telefonu ve bilgisayar gibi teknolojik
aletlerin gelişimi de hızla artmıştır. Bu durumun olumlu yönleri ve olumsuz yönleri de vardır.
Hayatımızı kolaylaştırması, kurumsal ve kişisel işleyişin hızlanması gibi olumlu yönleri vardır.
Kullanılan bu cihazlara kişisel ve kurumsal bilgiler de yüklenmiş ve bu durumu kendi çıkarları
için kullanacak kişi/kişilerin ellerine geçmesi de olumsuz bir yönü olarak değerlendirilmektedir.
İnternet ve teknolojiyi terör amaçlı ve devletlerin gizli bilgilerinin ortaya çıkması için,
siyasi liderlerin gizli yazışma ve bilgilerinin açığa çıkması için kullanan kişi veya kişiler
mevcuttur. Siber terörizmin, terörün tanımı gibi tüm devletlerce kabul görmüş bir tanımının
mevcut olmaması da, siber terörizme olan çözümde sorunların ortaya çıkmasına olumsuz katkıda
bulunmuştur.
Siber alan, siber güvenlik ve siber terörizm kavramları günümüzde en revaçta olan
akademik konudur. Son dönemlerde yapılan araştırmalar incelenecek olunursa, siber terörizm
konusu dünyada ve ülkemizden önemli sorun olduğu için son dönemlerde üzerinde çok
durulmuştur.
İnternetin ve bilgisayarın hayatımıza girmesi, hemen hemen her evde bilgisayarın olması
siber terörizmi hızlandırmıştır. Bu sebeple artık siber alana müdahale ve tedbirler alınmaktadır.
Tedbirlerin yetersizliği ise, ülkelerin ortak bir çatı altında toplanamamasıdır. Kavramsal olarak
ortak bir kanıya varamayan ülkeler, siber terörizme çözüm konusunda yetersiz kalmışlardır.
Kaynakça
Blythe, J., (2013). Cyber Security In The Workplace: Understanding and Promoting Behaviour
Change. Proceedings Of Chıtaly 2013 Doctoral Consortium,
Coventry L., Briggs, P., Blythe, J., Tran, M. (2014). Using Behavioural İnsights To İmprove The
Public’s Use Of Cyber Security Best Practices. Report.
Gürkaynak M., İren A.A. (2011). Reel Dünyada Sanal Açmaz: Siber Alanda Uluslararası İlişkiler
Süleyman Demirel Üniversitesi İktisadi ve İdari Bilimler Fakültesi Dergisi, Cilt.16, Sayı.2.
Jang-Jaccard, J., Nepal, S. (2014). A Survey Of Emerging Threats In Cybersecurity,’ Journal Of
Computer and System Sciences, Cilt 5, Sayı:80.
Cornish, P., Livingstone, D., Clemente, D., Yorke, C., (2010). On Cyber Warfare A Clatham
House Report.
Sağıroğlu Ş., Alkan, M., (2018a). Siber Güvenlik ve Savunma Farkındalık ve Caydırıcılık,
Grafiker Yayınevi, Ankara.
Sağıroğlu Ş., Alkan, M., (2018b). Siber Güvenlik ve Savunma Farkındalık ve Caydırıcılık,
Grafiker Yayınevi, Ankara,
DPÜ İİBF DERGİSİ (3) MODERN ÇAĞDA SİBER GÜVENLİK KAVRAMI
7
Yıldız, M. (2014). Siber Sular ve Kurum Güvenliği, Denizcilik Uzmanlık Tezi, Ulaştırma
Denizcilik ve Haberleşme Bakanlığı.
http://www.ckk.com.tr/ders/communication.pdf, (01.06.2019).
Aslay, F. (2017). Siber Saldırı Yöntemleri ve Türkiye’nin Siber Güvenlik Mevcut Durum Analizi
International Journal of Multidisciplinary Studies and Innovative Technologies, Cilt:1,
Sayı: 1.
Şenol, M. (2017). Türkiye’de Siber Saldırılara Karşı Caydırıcılık Uluslararası Bilgi Güvenliği
Mühendisliği Dergisi, Cilt:3, Sayı:2.
Sertelik A. (2015). Siber Olaylar Ekseninde Siber Güvenliği Anlamak, Medeniyet Araştırmaları
Dergisi, Cilt: 2 Sayı: 3.
Şeker, E. (2017). Savunma Tatbikatları: Planlama, Uygulama ve Değerlendirme”, Uluslararası
Bilgi Güvenliği Mühendisliği Dergisi, Cilt:3, Sayı:2.